Ми — **TAF Industries** , military-tech компанія з виробництва та розробки
військових технологій від FPV-дронів і безпілотників-камікадзе до ракет та
систем штучного інтелекту для аеророзвідки, шукаємо **Sales Manager****.**

**Ви можете претендувати на вакансію, якщо маєте:**

  * 2–5 років у складних B2B/B2G-продажах або польовому пресейлі;
  * досвід ведення переговорів та підготовки комерційних пропозицій;
  * розуміння технічних компонентів: рами, мотор-ESC, живлення, відеолінки (аналог/цифра), радіоканали, ретранслятори;
  * знання підготовки та оформлення документації: ТТЗ/SoW, кошториси, EULA, договори;
  * вміння проводити презентації та демонстрації продукту;
  * готовність до відряджень.

**Буде чудово, якщо Ви маєте:**

  * досвід у UAV, FPV-системах та зв’язку;
  * досвід організації польових демо та випробувань, координації з пресейл-інженером;
  * володіння англійською на рівні A2/B1 (базове ведення переговорів та документації);
  * рекомендації з попередніх місць роботи.

**Вашими задачами будуть:**

**Робота з клієнтами та розвиток ринку:**

  * пошук та налагодження контактів з військовими підрозділами, фондами, інтеграторами;
  * виявлення потреб замовників (дальність, умови РЕБ, типи навантажень, відеозв’язок, ретранслятори, навчання);
  * побудова карти ключових контактів (командири, оператори, зв’язківці, логісти).

**Організація польових випробувань і демо:**

  * підготовка плану місії та правил безпеки;
  * проведення тестувань і демонстрацій FPV-рішень спільно з технічними спеціалістами;
  * збір результатів та формування звітів для клієнтів.

**Формування комерційних пропозицій:**

  * підбір оптимальних конфігурацій комплектів (денний/thermal, ретранслятори, ЗІП);
  * розрахунок вартості, підготовка графіка поставок;
  * презентація та захист комерційних пропозицій перед замовником.

**Управління угодами та документообігом:**

  * підготовка технічних завдань, кошторисів, договорів;
  * контроль серійних номерів та трасабіліті обладнання;
  * ведення переговорів, узгодження умов, завершення угод.

**Післяпродажна підтримка:**

  * організація приймання та інвентаризації обладнання;
  * навчання екіпажів користувачів разом з командою підтримки;
  * збір відгуків та формування повторних замовлень.

**CRM та аналітика продажів:**

  * ведення клієнтської бази та угод у CRM;
  * аналіз ефективності роботи (статуси угод, ризики, конверсії);
  * планування подальших кроків і формування прогнозів продажів.

**Приєднуйтеся та отримуйте:**

  * офіційне працевлаштування та бронювання;
  * оплачувану відпустку 24 календарних дні та оплачувані лікарняні дні;
  * графік роботи: 5/2, з 10:00 до 19:00;
  * комфортне та безпечне робоче місце;
  * конкурентна та своєчасна заробітна плата;
  * робота в компанії, у якій тебе чують і до тебе прислухаються, а керівник відкритий до діалогу та пропозицій.

**Роботодавець залишає за собою право звʼязуватись лише з тими кандидатами,
котрі найбільше відповідають вимогам зазначеної вакансії.**

**Про компанію:**

**TAF Industries —** команда людей, які об’єдналися у 2022 році, щоб захистити
незалежність України та зберегти якомога більше життів військових і цивільних.
А ще помститися ворогу за допомогою інновацій.

Ми ставимо перед собою амбітну ціль — перетворити Україну на лідера в розвитку
військових технологій, що стане запорукою безпеки нашої держави.

Завдяки власному R&D центру та досвіду міжнародної логістики ми швидко
адаптуємося до потреб фронту, удосконалюємо та розробляємо нові системи для
ефективного знищення ворога.

Ми цінуємо досвід ветеранів і ветеранок і переконані: разом зможемо зробити
для military-tech сфери ще більше. Тож якщо описана нижче вакансія відповідає
вашим навикам і компетенціям, пишіть. Вважатимемо за честь працювати разом!

З нетерпінням чекаємо на Ваше резюме!

**З повагою,**[**TAF Industries**](https://www.taf-ua.com/)**.**