**Galaktica** — українська продуктова ІТ-компанія, яка вже понад 5 років
успішно створює та просуває власні онлайн-проєкти на світовому ринку. Ми
прагнемо до зростання й розвитку наших співробітників, а також інвестуємо в
масштабування та запуск нових внутрішніх стартапів. Наша амбітна мета — стати
повноцінним ІТ-холдингом і розробляти інноваційні продукти в перспективних
нішах із використанням штучного інтелекту.

Нині ми шукаємо **сильного та проактивного AI Engineer** , який допомагатиме в
реалізації задач для існуючого продукту з ШІ-складовою, підтримає запуск ще
одного нового продукту та відповідатиме за AI-напрям у нашому R&D-підрозділі.

**На даній посаді вам необхідно буде вирішити наступні задачі:**

  * Розробити AI-помічника на базі існуючих відкритих рішень;
  * Персоналізувати AI-помічника під користувача (стать, голос, зовнішній вигляд, ім’я);
  * Реалізувати взаємодії AI-помічника з функціями додатку: календар, трекер здоров’я та ін.;
  * Використати дані користувачів для надання індивідуальних рекомендацій;
  * Спроєктувати та реалізувати архітектуру рішення: від моделі до логіки агентів, від навчання до продакшн-інференсу.

**Які навички та критерії нам зараз важливі:**

  * Must Have — Продакшин досвід із побудови АІ Агентів із застосуванням Великих Мовних Моделей (LLM);
  * Досвід навчання та налагодження (fine-tuning) мовних моделей;
  * Досвід побудови АІ агентів, із складною архітектурою, для вирішення комплексних задач;
  * Глибоке знання та розуміння бібліотек Langchain & Langraph. Продакшин досвід роботи із ними;
  * Володіння Python;
  * Працюєш з LLaMA, Mistral, DeepSeek, Yi, Qwen чи іншими open-source моделями. Використовували на практиці PEFT (LoRA, QLoRA, AdaLoRA);
  * Розумієте під які задачі краще використати RLHF, RLAIF, DPO, PPO;
  * Розумієте архітектурні підходи до побудови AI-систем (RAG, agents, tool use);
  * Глибоке знання великих мовних моделей, включаючи архітектури трансформерів, такі як GPT, BERT, LLama. Розуміння їх відмінностей та оптимальні сфери використання. 

**Буде плюсом:**

  * Готували датасети під завдання, максимально автоматизовуєте процеси, активно використовуєте або навіть створюєте власні MCP;
  * Викладаєте свої версії на Hugging Face і стежите за актуальними репозиторіями;
  * Маєте досвід із machine learning в інших задачах, наприклад computer vision;
  * Практика розробки за Agile/Scrum методологією;
  * Розгортання та підтримка моделей машинного навчання;
  * Досвід роботи з хмарною платформою AWS. 

**Що ми раді вам запропонувати:**

    * **Ми пропонуємо 5 можливих форматів роботи:** віддалено, офіс у Києві, Львові, Одесі або в новому офісі на Кіпрі (Ларнака). Всі наші офіси в Україні обладнані потужним генератором зі Starlink та відкриті для наших співробітників 24/7;
    * **Обладнання:** Ноутбук/стаціонарний ПК/додаткові монітори/спеціалізовані гаджети — все для вирішення масштабних завдань та експериментів;
    * **Безпека та страховка:** ми чуємо наших співробітників, тому не лише слідкуємо за рівнем задоволеності співробітників, а й дбаємо про вас у скрутні моменти, завжди готові підтримати та допомогти. Також всім нашим співробітникам ми пропонуємо медичне страхування за рахунок компанії або ж грошову компенсацію на заняття спортом;
    * **Колеги та атмосфера:** Люди, які вас оточують, визначають рівень життя. Завдяки якісним етапам співбесіди, ми підбираємо найкращих з найкращих. Ви працюватимете зі справжніми професіоналами у своїй сфері;
    * **Безперервний розвиток:** Ми оплачуємо тренінги, семінари, щоб ви могли професійно зростати та бути в курсі останніх тенденцій. А ще у нас є велика бібліотека та книжковий клуб, до якого ви можете доєднатися;
    * **Корпоративна англійська:** Разом із професійними викладачами, ви прокачаєте свою англійську мову та забудете про будь-які бар’єри;
    * **Спортивні активності:** У вас буде можливість приєднатися до нашої команди з волейболу або відвідати заняття з бігу, які оплачує компанія. Ми вже пробігли декілька марафонів, адже наші тренери — справжні професіонали своєї справи;
    * **А ще:** ми раз на місяць збираємось на обід в нашому затишному офісі за рахунок компанії, а також проводимо круті виїзні та in-house тімбілдінги, які максимально орієнтовані на знайомство і офлайн спілкування між колегами.

**Наша мета — побудувати продуктову IT-екосистему різних напрямків, у якій
кожен співробітник матиме можливість відкривати внутрішні стартапи, зростати
та реалізовувати свої мрії. Приєднуйтеся!**

Також для нас надзвичайно важливим є питання соціальної відповідальності
бізнесу. На базі компанії діють два благодійні фонди, які спеціалізуються на
реабілітації військовослужбовців та допомозі дітям військових і тим, хто
постраждав від бойових дій. Наша компанія повністю забезпечує адміністративну
діяльність цих фондів і виділяє кошти на їхні основні цілі.

Ми регулярно закуповуємо **FPV-дрони** та п**остачаємо нашим захисникам
автомобілі**. Цього року ми вирішили розширити нашу підтримку **ЗСУ** і почали
інвестувати в military-стартапи, що займаються виробництвом ударних дронів,
адже цей напрям є одним із найпріоритетніших для наших збройних сил.

**Працюючи з нами, ви не тільки заробляєте — ви допомагаєте рятувати життя та
боротися за нашу Україну!**

  * Бажаєте дізнатися більше про нас, переходьте за посиланням: [Галактика — продуктова ІТ компанія — Офіційний сайт- UA — Galaktica](https://galaktica.io/)
  * Познайомитись з нами, побачити всю команду та процес створення кращих продуктів можеш тут: [Instagram (@galakticateam)](https://www.instagram.com/galakticateam/)
  * А також у нашій відео-візитці за посиланням:[Galaktica. Візитівка.](https://www.youtube.com/watch?v=4uQNIDPdjBg)

**Будемо раді обговорити всі ваші запитання та запросити вас на перший етап
співбесіди!**

_**Telegram:[valeriia_rudenko](https://t.me/valeriia_rudenko)**_

_**Наголошуємо, у разі зацікавленості команди у вашій кандидатурі, ми
зв’яжемося з вами будь-яким зручним способом для детального обговорення нашої
вакансії!**_