**«Укрпошта»** — національний оператор поштового зв’язку, надійний та
відповідальний роботодавець.

Сьогодні команда «Укрпошти» — це фахівці, які руйнують стереотипи, щоденно
працюють над підвищенням ефективності логістичних процесів, вдосконаленням
якості сервісу та зручності для Клієнта. Команда, яка завжди готова до нових
викликів та виконання важливих місій!

Саме зараз ми шукаємо **Методолога ІТ підтримки**

**Ваші задачі:**

**Розробка та супровід методологічної бази**

Розробка, уніфікація та актуалізація методик, регламентів, політик, процедур у
сфері підтримки ІТ-сервісів: бізнес-додатків, базового ПЗ та периферійних
пристроїв

Застосування сучасних підходів та стандартів у створенні методичної
документації

Підготовка стандартних шаблонів, інструкцій, чек-листів та інших форм
документів, які забезпечують виконання підтримки за регламентованими правилами

**Співпраця з ІТ-підрозділами та збір інформації**

Отримання необхідної інформації від Центру супроводу підтримки ІТ, Центрів
віддаленої підтримки, ОПЗ та користувачів бізнесу для формування або оновлення
методичних матеріалів

Взаємодія з командами розробки, технологій, інформаційної безпеки, а також
іншими суміжними ІТ-напрямами для погодження методичних підходів

**Впровадження та контроль застосування**

Організація передачі затверджених методичних матеріалів до виконавців — для
впровадження в практику ІТ-підтримки

Супровід впроваджених методик та контроль дотримання процесних стандартів
працівниками ІТ-підтримки та користувачами бізнесу

Підготовка та супровід угод про рівень обслуговування (SLA) та каталогу ІТ-
послуг у взаємодії з відповідальними підрозділами

**Навчання та передача знань**

Проведення інструктажів, воркшопів, навчальних сесій щодо нових або оновлених
методик для працівників ІТ-підтримки

Супровід та наповнення бази знань для ІТ-підтримки: оновлення, контроль
релевантності, структурування статей****

**Ваш досвід:**

  * Вища освіта в галузі інформаційних технологій, системного аналізу, менеджменту ІТ, інженерії програмного забезпечення, або суміжній сфері
  * Практичний досвід роботи у сфері ІТ-підтримки, управління ІТ-послугами або розробки внутрішніх регламентів/процесів — від 2 років
  * Досвід підготовки процедур, регламентів, інструкцій, шаблонів, методик — обов’язковий
  * Знання життєвого циклу звернень у службах підтримки: інциденти, сервіс-реквести, зміни, проблеми, знання
  * Розуміння принципів каталогізації послуг, SLA, зон відповідальності, логіки роботи 1—2—3 рівнів підтримки
  * Навички формалізації та опису бізнес- і технічних процесів у зрозумілому форматі (таблиці, BPMN тощо)
  * Володіння Google Workspace / MS Office, зокрема Excel/Sheets (таблиці, перевірка даних, шаблони)
  * Навички роботи з системами документообігу або ведення баз знань
  * Досвід роботи з Service Desk-системами — як користувач або методолог
  * Базові навички роботи з інструментами побудови процесних схем: Visio, Draw.io або подібними
  * Уважність до деталей, охайність у роботі з текстами та шаблонами
  * Системне мислення, здатність структурувати складні процеси у вигляді чітких процедур
  * Грамотна письмова мова — обов’язкова вимога для створення якісної внутрішньої документації
  * Вміння слухати та доносити єдину логіку процесу
  * Висока відповідальність за терміни, логіку і точність документів
  * **Бажано:** Досвід участі в проєктах із уніфікації ІТ-процесів або реорганізації служби підтримки

**Ми пропонуємо:**

  * Офіційне працевлаштування у великій компанії, що розвивається
  * Стабільну заробітну плату
  * Премію за виконання планових показників
  * Навчання та професійний розвиток
  * Можливості кар’єрного зростання

Прикріпляй та відправляй своє резюме нижче за посиланням.

**З УКРПОШТОЮ РАЗОМ ДО ПЕРЕМОГИ!**