ДП «[**Медичні закупівлі України**](https://www.facebook.com/uamedpro/)» шукає
Senior DevOps-інженера**.**

Покращувати медичну систему в Україні — можливо це про тебе?  
  
**Формат роботи: Гібрид, ремоут (в межах України)**

**Основна мета посади** — керування хмарними платформами та серверною
інфраструктурою, забезпечення масштабованості та безпеки системи, налаштування
процесів CI/CD та робота над IT-проектами національного рівня.

**Очікувані результати роботи та критерії оцінки виконаної роботи:**

**Інфраструктура та автоматизація**

  * Створення автоматизованих рішень для забезпечення встановлення, налаштування та експлуатації серверів і додатків.
  * Керування хмарною/віртуалізованою інфраструктурою та сервісами, оптимізація їх для масштабованості, безпеки та економічної ефективності.
  * Підтримка контейнеризації та оркестрації для забезпечення надійного та масштабованого розгортання.
  * Робота з рішеннями IaaS «Інфраструктура як код».

**CI/CD та системні операції**

  * Встановлення та керування конвеєрами CI/CD для забезпечення швидкої та надійної доставки програмного забезпечення.
  * Моніторинг продуктивності системи, журналів та сповіщень.
  * Вирішення інфраструктурних проблем, в т.ч. пов’язаних зі збоями та помилками про розгортанні ПЗ у хмарі.

**Безпека та надійність**

  * Розробка та впровадження стратегій масштабування інфраструктури, забезпечення високої доступності та стійкості.

**Співпраця та обмін знаннями**

  * Проактивний пошук рішень для оптимізації витрат на інфраструктуру, зі збереженням при цьому надійності, безпеки та керованості. 
  * Документування конфігурації систем, процесів CI/CD та сценаріїв автоматизації для довгострокової підтримки.

**Що потрібно буде робити:**

  * Розробити та впровадити конвеєр CI/CD для розгортання модулів MedData.
  * Створити добре організований та документований реєстр Docker-контейнерів.
  * Документовати конвеєри CI/CD та сценарії автоматизації інфраструктури.
  * Оновлювати та підтримувати в робочому стані інфраструктуру проектів e-Stock, MedData та інших IT-систем підприємства.

**Чому ти? Ти впораєшся з цією роботою, якщо:**

  * Маєш досвід роботи з хмарами та платформами віртуалізації, у проєктуванні та підтримці хмарної інфраструктури.
  * Володієш Terraform / Ansible та принципами Infrastructure as Code.
  * Вмієш налаштування CI/CD pipelines (GitLab).
  * Маєш практичний досвід з Docker та Kubernetes.
  * Вмієш автоматизувати задачі за допомогою Bash / Python.
  * Вмієш організувати роботу команди.
  * Маєш системне мислення: розуміння всієї архітектури та впливу змін.
  * Маєш навички комунікації та проактивність: здатність ефективно взаємодіяти з технічними та бізнес-командами.

**Musthave для майбутнього колеги (кваліфікаційні вимоги):**

**Досвід**.

  * Принаймні 5 років професійного досвіду в DevOps.
  * Глибокі знання систем віртуалізації та систем високої доступності.
  * Практичний досвід роботи з конвеєрами CI/CD та інструментами автоматизації.
  * Володіння контейнеризацією та оркестрацією контейнерів.
  * Досвід роботи з інструментами управління конфігурацією.
  * Знайомство з інструментами моніторингу та логування.
  * Глибоке розуміння мереж, VPN, брандмауерів та принципів цифрової безпеки.
  * Досвід роботи з системами резервного копіювання Veeam.
  * Відмінні навички усунення несправностей та вирішення проблем.

**Знання**

  * **Необхідні технології та інструменти:** VMware vSphere, Kubernetes, Docker, Docker Compose, Terraform, Ansible, GitLab, Jenkins, Prometheus, Graylog or Grafana Loki
  * **Мова**. Вільне володіння українською мовою; англійська мова в межах, необхідних для виконання обов’язків 
  * **Освіта**. Закінчена вища освіта (освіта з відзнакою чи соціальною активністю, а також додаткова профільна освіта буде перевагою).

**Чому ми? В свою чергу ми пропонуємо:**

  * Драйвову атмосферу та натхнення від виконаної роботи і вражаючих результатів.
  * Прогресивну та професійну команду, що кидає виклик старій радянській системі й масовості.
  * Навчання та розвиток. Можливості для кар’єрного та професійного зростання. 
  * Ресурси: корпоративний зв’язок, забезпечення технікою, IT інструменти для роботи, є світло, інтернет 24/7. Офіс в центрі.

Ми справді чекаємо від тебе надихаючі мотиваційні листи, адже прагнемо
зрозуміти: чому саме ти і чому саме ми.

Поданням свого резюме та інших аплікаційних документів, ти надаєш ДП «Медичні
закупівлі України» дозвіл на збереження та обробку персональних даних, які
містяться у цих документах.

Будь готовий виконати тестове завдання. Тільки так ти краще відчуєш, що
доведеться робити на цій посаді, а ми зрозуміємо, на що ти здатний.